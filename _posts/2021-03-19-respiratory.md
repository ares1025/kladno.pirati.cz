---
category: blog
layout: post
date: 2021-03-19
#published: false
tags: Respiratory Pirati Kladno 
title: 'Respirátory potřebným: Kladenští Piráti naskočili do krajské sbírky'
description: 'Piráti Kladno, respirátory potřebným'
author: Veronika Hažlinská
#authorId: ivan.bartos
image: posts/2021/respirator.jpg
---

Před rokem Piráti aktivně pomáhali s šitím a distribucí roušek, letos si situace vyžádala shánění respirátorů. Jejich nošení si vyžádala nová vládní nařízení platná od 1. března. Pro mnoho lidí nicméně nákup jednorázových ochranných pomůcek znamená značnou finanční zátěž, někdy až neúnosnou. A tak se mezi středočeskými Piráty zrodil nápad na sbírku, do které se aktivně zapojilo i naše kladenské místní sdružení.

Odezva sbírky nám dělá radost. Hned na začátku se nám podařilo vyjednat s dodavatelem nesmírně výhodnou cenu 9 Kč za jeden respirátor a zároveň jsme obdrželi dar 4 400 respirátorů k okamžité distribuci. Ve sbírce se pak podařilo vybrat od veřejnosti více jak 20.000 Kč, Piráti ze svého rozpočtu přispěli částkou přes 30.000 Kč…

Za necelé dva týdny jsme taky obdrželi více než 10.000 respirátorů! Ty se ihned začaly rozvážet do celého kraje. Přímo v Kladně obdržel více než 300 ks Fond humanitární pomoci Kladno, který je vydává společně s potravinovou pomocí. Pro své klienty dostala 100 kusů organizace Marianna Helps You. Zařízení sociální intervence Kladno, které spravuje azylový dům v Dubí nebo provozuje poradny zaměřené na adiktologii či oběti domácího násilí, od nás dostalo 200 kusů respirátorů. Po 100 kusech obdržely i neziskové organizace Fokus a Druhý život. Společně se senátorkou Adélou Šípovou jsme oslovili starosty okolních obcí a předali nějaké respirátory pro potřebné i do obcí Knovíz, Družec, Unhošť, Brandýsek a Doksy. 

Díky všem, kdo se do sbírky zapojili. A my s ní rozhodně nekončíme. Ochrana dýchacích cest bude ještě nějakou chvíli potřeba a na hranici chudoby se každý měsíc ocitá stále více domácností. Budeme proto rádi, pokud naší iniciativu podpoříte a my budeme moci rozvézt další respirátory tam, kde budou potřeba. 
https://dary.pirati.cz/projekty-kampane/respiratory-pro-potrebne/

Ještě jednou vám děkujeme. Opatrujte se. Doufáme, že až to situace dovolí, že se zase brzy společně sejdeme. 

Vaši kladenští Piráti

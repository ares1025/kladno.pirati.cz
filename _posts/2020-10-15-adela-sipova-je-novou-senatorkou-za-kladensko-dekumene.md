---
category: blog
layout: post
date: 2020-10-15
#published: false
tags: Kladno senátní_volby
title: 'Adéla Šípová je novou senátorkou za Kladensko. Děkujeme'
description: 'Kladno senátní_volby'
author: Adéla Šípová
#authorId: jakub.vaclavovic
image: posts/2020/adela-HOP.jpg
---

Milí příznivci, vážení sousedé,
dokázali jsme to.

Nedokážu popsat slovy, jak obrovskou mám radost, že jsme to společně zvládli.

V první řadě mám radost, že jste přišli k volbám a dali mi svůj hlas. Chci vás ujistit, že udělám všechno pro to, abych vám v Senátu dělala stejnou radost, jako jste dnes udělali vy mně. 13 031 hlasů je ohromující výsledek a zatraceně velká zodpovědnost.

Za druhé mě těší, že neúnavné několikaměsíční úsilí všech dobrovolníků, přátel i rodiny přineslo své ovoce. Každý den jsme se setkávali s lidmi, nachodili a najezdili jsme tisíce kilometrů při vyvěšování plakátů, roznášení letáčků a dopisů. Pěšky i na kole, v dešti i v parnu, nepolevili jsme až do posledního momentu. Děkuji za vaše neuvěřitelné nasazení! Bez vás bych nebyla v Senátu, ale v háji. Mohu vám slíbit, že stejně usilovně budu pracovat i v Senátu.

Největší radost mám ale z toho, že jste dali důvěru pozitivním argumentům. Pomohli jsme ukázat celé republice, že i ve velké politice můžete hrát poctivě, fér a přitom uspět. Byla bych moc ráda, pokud bychom inspirovali i budoucí kandidátky a kandidáty, kteří budou prosazovat své názory a méně útočit na své oponenty. Lidé jsou unaveni pomluvami a agresivním stylem vedení kampaní.

Závěrem se musím svěřit, že byly i chvíle, kdy mi docházely síly a říkala jsem si “do čeho ses to holka pustila”. Nebudu se rozepisovat o tom, kdy to bylo. Vracet se k tomu nechci. Ohromná vlna podpory nejen řady inspirativních osobností, ale především obyčejných lidí mě vždycky postavila zpátky na nohy. Vaše zprávy a telefonáty mi pokaždé připomněly proč kandiduji a proč to nesmím vzdát. Dala jsem vám slib a hodlám ho dodržet. Nezklamu vás. Poperu se za vás. A zítra musím konečně vyprat prádlo a spárovat ponožky.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fadeladosenatu2020%2Fvideos%2F443667783277107%2F&show_text=0&width=600" width="600" height="338" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

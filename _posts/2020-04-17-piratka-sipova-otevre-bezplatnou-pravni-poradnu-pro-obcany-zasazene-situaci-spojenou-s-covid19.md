---
category: blog
layout: post
date: 2020-04-17
#published: false
tags: Adéla_Šípová kauzy covid19 právní_poradna Kladno
title: 'Pirátka Šípová otevře bezplatnou právní poradnu pro občany zasažené situací spojenou s COVID-19'
description: 'Adéla Šípová, covid19, právní poradna, Kladno'
author: Mediální odbor
#authorId: marek.rebicek
image: posts/2020/adela-sipova-2.jpg
---

Advokátka Adéla Šípová, kandidující do Senátu v obvodu Kladno, otevře na Kladně ve středu 22. dubna bezplatnou právní poradnu určenou lidem, kteří se kvůli krizi způsobené nemocí COVID-19 dostali do existenčních problémů.

"Anti-koro" poradna má za cíl pomáhat lidem a drobným podnikatelům zorientovat se v jejich právech, aby neupadli do chudoby. Hrozba exekuce či ztráty bydlení vede k frustraci a poškozuje společnost jako celek.

> "Právní poradenství mě živí. V těžkých dobách je ale zapotřebí, aby se společnost semkla a pomohla svým nejohroženějším členům. Proto nabízím zdarma to, co umím nejlépe. Přijít může každý," vysvětluje Šípová, proč ve spolupráci s městem Kladnem poskytne právní pomoc bez nároku na honorář.

Poradna bude fungovat každou středu od 9 do 13 hodin v ulici Zádušní 1841, budova Josífky vedle kladenského zámku. Zájemci o pomoc se mohou objednávat na telefonním čísle 312 604 172 nebo 312 604 171. 

Šípová své znalosti a zkušenosti využila v boji proti následkům pandemie již na konci března, kdy společně s první místopředsedkyní Pirátů Olgou Richterovou podala trestní oznámení na neznámého pachatele pro možné spáchání trestného činu podvodu v souvislosti s provozováním podvodných e-shopů na prodej roušek a respirátorů.
